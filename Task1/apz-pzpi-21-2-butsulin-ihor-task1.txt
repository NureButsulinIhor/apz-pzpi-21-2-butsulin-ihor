1.1 Передумови


Внаслідок розвитку торгівлі та її глобалізації, нині має місце високе логістичне навантаження на ринок товарів. Для управління переміщенням великої кількості товарів необхідним стає ефективний контроль поставок, переміщень та відправок товарів у межах та за межами складу. Ця проблема загострилася під час військового стану, оскільки завдання щодо зберігання та переміщення великої кількості товарів постали перед різноманітними волонтерськими організаціями та Міністерством оборони. Відповідно, виникає потреба у автоматизації та оптимізації управління складом. Виникає запит до створення системи управління складом, що буде мати ефективне журналювання подій, розділення обов’язків. Метою роботи є автоматизація та оптимізація управління складськими приміщеннями для ефективного використання ресурсів, пов'язаних з поставкою, переміщенням та відправкою товарів у межах та за межами складських приміщень.


1.2 Бізнес-можливості


Продукт орієнтується на ринок систем керування складом (WMS), який може виявитися перспективним, оскільки багато організацій прагнуть покращити ефективність логістики. Цей ринок швидко розвивається, і має потенціал для зростання.
Існує декілька систем, що мають схожий функціонал.
Microsoft Dynamics 365 Supply Chain Management — це популярна система управління логістикою підприємства. Вона є частиною пакету Microsoft Dynamics 365 та надає функціональність контролю та обробки повного циклу логістики підприємства. Застосунок надає можливість інтеграції з розумними пристроями. Серед недоліків, пакет фокусується більше на керуванні ланцюгом постачань, аніж на управлінні конкретним складом. Також, пакет надається лише у складі пакету Microsoft 365 за щомісячну плату з великою кількістю додаткових застосунків, що можуть бути непотрібні, а також прямо забороняє інтеграцію з програмними пакети інших виробників.
Oracle WMS — це система управління складськими приміщеннями від компанії Oracle. Застосунок значно полегшує документообіг на підприємстві складського типу. Серед недоліків є відсутність можливості інтеграції з розумними пристроями. Також важливим недоліком системи є погана робота служби підтримки компанії, що негативно впливає на виробничі процеси підприємств.
IBM Sterling WMS — є популярною системою управління складськими приміщеннями. Вона є найпростішою у встановленні та експлуатації серед зазначених. Система єдина серед зазначених надає можливості локального встановлення (без прив’язки до хмари). Серед недоліків, у системи відсутня функціональність розподілення обов’язків серед працівників, інтеграції з розумними пристроями.
Існуючим системам бракує гнучкості у інтеграції з розумними пристроями, дієвої служби підтримки, можливості організації роботи працівників. Також, через низьку конкуренцію вартість таких систем є досить високою.
Продукт орієнтується на глобальний ринок, зокрема на розвинуті демократичні країни Європи, Австралії та Північної Америки. Ці країни є економічно стабільними та перспективними з точки зору потенційних інвестицій.
У якості принципів монетизації планується отримання роялті від виробника кінцевого пристрою, а також укладання партнерських угод з корпоративними клієнтами про надання та встановлення програмного продукту та сервісної підтримки програмного забезпечення за принципом підписки.


2.1 Окреслення концепції


Продукт планується як комплекс мобільних, IoT та веб застосунків, що надасть користувачам зручний індивідуальний контроль над їх складським приміщенням. Власник складу, через веб-інтерфейс, може створювати, видаляти та редагувати дані про переміщення посилок. Працівники складу через мобільні пристрої отримуватимуть інформацію про необхідність переміщення посилки та місце, куди її треба перемістити.  Пристрій, на який встановлено IoT-частину продукту, отримує дані про посилку з серверної частини продукту та перевіряє її наявність на зазначеному місці за допомогою тензодатчика.
Концепція цього проекту враховує потреби різних стейкхолдерів, зокрема керівників приміщення, працівників складу та виробників розумного пристрою. Корпоративні клієнти матимуть можливість отримати якісну підтримку програмного забезпечення та інтеграцію з їхніми власними напрацюваннями.


2.2 Головна функціональність


MF-1. Додавання, редагування даних про надходження посилки.
MF-2. Додавання, видалення та редагування інформації про місця зберігання.
MF-3. Синхронізація даних між мобільним, веб-застосунком та різними приміщеннями.
MF-4. Надання працівникам задач щодо розподілу посилок по автоматично визначеним місцям зберігання.
MF-5. Додавання, редагування інформації щодо вибуваючих машин, дати їх вибуття, посилкок, що необхідно погрузити.
MF-6. Журналювання даних про внесення змін у базу даних для мінімізації корупційних ризиків.


3.1 Рамки первинного випуску


У мобільному застосунку, за допомогою протоколу OAuth, працівник буде мати можливість ідентифікувати себе та отримати доступ до свого особистого профілю. Застосунок комунікує з серверною частиною продукту та отримує інформацію про поточні задачі для працівника. Коли працівник виконує відповідне переміщення, він помічає завдання як виконане, що передається на серверну частину системи.
У веб-застосунку, за допомогою протоколу OAuth, адміністратор складу буде мати можливість ідентифікувати себе та отримати доступ до панелі адміністрування складом. При вході, адміністратор може переглянути інформацію про посилки на складі, додати, та відредагувати інформацію про посилки, їх прибуття та вибуття. Також, адміністратор може переглянути інформацію про працівників, додавати нових працівників, дані про час їх роботи та звільняти працівників. Користувач буде мати можливість переглядати журнал дій, однак не зможе його редагувати для унеможливлення корупційних ризиків.
Серверний веб-застосунок проводить аутентифікацію та авторизацію за допомогою протоколу OAuth, збереження та синхронізацію даних з мобільного та веб-застосунків, проводить журналювання змін даних та комунікує з IoT пристроєм для перевірки коректності розміщення посилок. 
IoT застосунок комунікує з серверною частиною системи та за допомогою тензодатчика перевіряє наявність посилки на місці розміщення та її масу. 


3.2 Рамки наступних випусків


SSR-1. Реліз мобільного застосунку для операційної системи Apple iOS.
SSR-2. Додавання до системи підтримки контролю за наявністю посилки за допомогою камери.
SSR-3. Підтримка додаткових регіональних параметрів.


4.3 Робоче середовище


У якості платформи для серверної частини програмного продукту заплановано використання фреймворку Chi для мови програмування Go. У якості СУБД для серверної частини проекту буде використовуватися PostgreSQL. 
Для клієнтського веб-застосунку планується використовувати фреймворк React для мови програмування Typescript. 
Для розробки IoT планується використання програмного-апаратного комплексу у складі ESP32 та Arduino SDK у якості засобу прототипування.
У якості платформи для мобільної розробки планується використання фреймворку Jetpack Compose та мови програмування Kotlin.  
Щодо вимог до системи, так як система планується централізованою, то ця обставина накладає додаткові обмеження щодо доступності та надійності. Сервіс має бути доступним у будь-який час. Допустиме відхилення прийнято за 1%. Сервіс має надійно й безпечно передавати та зберігати інформацію, використовуючи сучасні протоколи шифрування (зокрема, TLS) та резервного копіювання. Система, до релізу, має пройти не менш як 90% тестів.
Максимальний час отримання відповіді від серверу визначено як 2 секунди.
Оскільки за зазначеною архітектурою, точною синхронізації всіх даних визначено серверну частину проекту, що використовує реляційну базу даних для зберігання інформації, цілісність даних у системі буде гарантуватися шляхом централізованого зберігання даних у серверній частині програмного продукту.

